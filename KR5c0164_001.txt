# -*- mode: mandoku-view; -*-
#+DATE: 2015-08-29 00:48:49.085431
#+TITLE: 圖經衍義本草
#+PROPERTY: DZID  DZ0768
#+PROPERTY: SOURCE  正統道藏，三家本，1988，17—238 四十七卷 洞神部靈圖類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB 
#+PROPERTY: JUAN 1
#+PROPERTY: ID KR5c0164
<pb:KR5c0164_HFL_001-001a>¶
圖經衍義本草上卷一競五¶
　　　　宋通直郎辨驗藥材寇宗奭編撰¶
　　　　宋太醫助教辨驗藥材許洪校正¶
　　　補註總敍¶
舊說本草經神農所作而不經見漢書藝文¶
志亦無録焉平帝紀云元始五年舉天下通¶
知方術本草者在所爲駕一封軺傳遺詣京¶
師樓護傳稱護少誦醫經本草方術數十萬¶
言本草之名蓋見於此而英公李世勣等注¶
引班固叙黄帝内外經云本草石之寒温原¶
<pb:KR5c0164_HFL_001-001b>¶
疾病之深淺此乃論經方之語而無本草之¶
名惟梁七録載神農本草三卷推以爲始斯¶
爲失矣或疑其間所載生出郡縣有後漢地¶
名者以爲似張仲景華佗輩所爲是又不然¶
也淮南子云神農嘗百草之滋味一日而七¶
十毒由是醫方興焉蓋上世未著文字師學¶
相傳謂之本草兩漢以來名醫益衆張機華¶
佗輩始因古學附以新說通爲編述本草繇¶
是見於經録然舊經纔三卷藥止三百六十¶
五種至梁陶隱居又進名醫别録亦三百六¶
